---
title: "Matematiği öğrenmede kendi-kendini kavrama"
tags: [affective_dimensions, mathematics_education, full_text_article]
sidebar: portfolio_sidebar
permalink: utu.html
folder: portfolio
last_updated: Aug 26, 2020
summary: Bu çalışmada Türkiye’nin kuzeybatısındaki bazı liselerde, öğrencilerin matematiği öğrenmede kendini-kavrama (self-concept) özellikleri incelenmiştir.
authors: Kahveci M, Oztekin B, Algedik E
year: 2006
publisher: 7. Ulusal Fen Bilimleri ve Matematik Eğitimi Kongresi
projectid:
ref: "Kahveci M, Oztekin B, & Algedik E. (2006). <i>Matematiği öğrenmede kendi-kendini kavrama</i>. Paper presented at the 7. Ulusal Fen Bilimleri ve Matematik Eğitimi Kongresi. Gazi University, Ankara, Turkey. September 7 - 9, 2006."
conference: true
toc: false
---

{% include cite_head.html %}

Özel ve devlet okulu gibi çeştli kurumların 9., 10., ve 11. sınıflarına kayıtlı 147 kız ve 89 erkek öğrenci olmak üzere, toplam 236 öğrenci veri toplama sürecine katılmıştır.  Quantitatif nitelikli bu araştırmanın veri toplama süreci, Fennema-Sherman Özgüven Ölçeği (Fennema & Sherman, 1976) ile tamamlanmıştır. Bu ölçek, öğrencilerin matematiği öğrenme ile ilgili tutumlarını, kendilerine-güvenme (self-confidence), matematiğin bir insan hayatındaki pratik yerini, öğretmenlerin öğrencilere karşı tutumlarını, ve cinsiyetin matematik öğrenmedeki rolünü çeşitli yönlerden sorgulayarak, öğrencilerin bu etkenler üzerindeki algılarını ortaya çıkarmayı hedefler. Ölçek, güvenilir bir şekilde uygulanması ve anlamlı yorumlanabilmesi için, Türkçe’ye çevrilmiştir. Cronbach Alpha testi ölçeğin yüksek güvenirliliğini onaylamıştır (toplam α = .92). 47 sorudan oluşan ölçeğin,  sorular arasındaki ilişkilerin yüksek olması nedeni ile (Bartlett Test istatistiksel anlamlı farklı, p=.000) Faktör Analiz uygulanmıştır. Faktör Analiz sonucunda, yukarıda verilen tipik Fennema-Sherman Özgüven Ölçeği kategorileri elde edilmiştir. Fakat, faktör kategorilerine katkılarının yeterli düzeyde olmaması ve ölçeğin iç-güvenirliliğini olumsuz etkilemesi nedeni ile 10 soru ihmal edilerek analiz tamamlanmıştır. Sonuç olarak, toplam dört kategori üzerinde Genel Doğrusal Model (General Lineer Model) analizi ileri düzey Post-Hoc karşılaştırması ile gerçekleştirilmiştir. Bu analiz ile öğrencilerin yanıtları yaş, cinsiyet, sınıf, ve matematik notları açısından herbir dört kategori için detaylı karşılaştırılmıştır. Bu karşılaştırmalar ve sonuçları detaylı bir şekilde tartışılmıştır.

Liselerde matematik öğretiminin motivasyonla ilgisi ile alakalı önemli sonuçlar elde edilmiştir. Bu çalışmanın sonuçları ve bu sonuçları destekleyen literatür taramasından yola çıkılarak, öğrencilerin matematikle ilgili kendi düşünceleri ve onların motivasyon düzeylerinin yakından ilişkili oldukları bulunmuştur. Bu ilişki sadece bir açıdan değil, dört farklı açıdan olduğu yapılan Faktör Analiz ve Genel Doğrusal Model (General Lineer Model)  analizlerin sonucunda bulunmuştur. Bu durum, ölçeği dört farklı kategoriye ayırmıştır. Bunlar, konu (matematik) hakkında öğrencinin kişisel güveni, öğretmen tutumunun öğrenci tarafından algılanışı, konunun (matematiğin) içeriğinin işe yararlığı ve konunun (matematiğin) erkek baskınlığında algılanması ile ilgili kategorilerdir. Her bir kategoride 12 soru bulunmaktadır, bu soruların yarısı öğrencilerin matematiğe karşı pozitif, yarısı negatif tutumlarını belirleyen sorulardır. Örnek olarak, “Matematiği öğrenebileceğime eminim.” öğrencinin matematiğe karşı pozitif tutumunu belirleyecek bir soruyken,  “Okul bitince çok fazla matematik kullanacağıma inanmıyorum.” öğrencinin matematiğe karşı negatif tutumunu belirlemek amaçlı bir sorudur.

Bu çalışmada, öğrencilerin notları arttıkça, kendine güven seviyelerinde de güçlü bir artış olduğu görülmüştür. Ayrıca, kendine güven seviyeleri, yaş ve sınıfa göre değişiminde istatistiksel anlamlı farklılıklar gözlemlenmemiştir. Ancak, matematikte 9. sınıftaki bir öğrencinin kendine güveni, 11. sınıftaki bir öğrencinin kendine güveninden istatiksel anlamlı farklılık ile daha düşük olduğu görülmüştür (p = .000).

Matematiğin erkek baskınlığında olması ile ilgili yapılan araştırmalarda, öğrencilerin “Kadınlar da erkekler kadar matematik yapabilirler.” fikirlerinin yaş, sınıf ve öğrencilerin matematik dersinde aldıkları notlardaki değişiklikle arasında anlamlı farklılıklar görülmemiştir. Ancak, öğrencinin cinsiyeti bu konudaki fikirlerinde farklılık göstermesine sebep olmuştur (p=.001).

Çalışmanın, öğretmen tutumunun öğrenci tarafından algılanışı ile ilgili olan kategorisinde yaş, cinsiyet, sınıf, öğrencilerin matematik dersinde aldıkları notlardaki farklılıklarla, öğretmen tutumunun öğrenci tarafından algılanışı arasındaki ilişkide istatistiksel anlamlı farklılıklar görülememiştir.

Son olarak, öğrencilerin matematikte aldıkları notlar yükseldikçe, matematiğin bir insan hayatındaki pratik yerini daha iyi kavradığı gözlemlenmiştir.

## Referanslar

- Fennema, E., & Sherman, J. A. (1976). Fennema-Sherman mathematics attitude scales. Instruments designed to measure the attitudes toward the learning of mathematics by females and males. JSAS: Catalog of Selected Documents in Psychology, 6(Ms. No. 1225), 31.

{% include citation.html %}